# Задачі цілочислової арифметики
Чи доводилось Вам виконувати такі завдання: обчислити середнє арифметичне цифр 
заданого натурального числа; перевірити, чи задане натуральне число є паліндромом1; 
розкласти задане натуральне число на прості множники? На перший погляд може здатися, 
що програми для розв’язування цих задач є дуже складними, потребують використання 
масивів чи файлів. Насправді ж для їхнього створення достатньо вміло використати операції 
цілочислової арифметики. Давайте подивимось, як це зробити. 
Надалі під час розв’язування задач ми будемо старатися виконувати такі дії: 
формулювати допоміжні запитання до умови задачі, щоб краще її зрозуміти, і давати на них 
відповіді; проектувати прості змінні та структури даних для потреб майбутнього алгоритму, 
давати його словесний опис.
